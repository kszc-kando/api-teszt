kod;nev;cim1;text1;cim2;text2;cim3;text3;cim4;text4;ylink;n
MS;Makerspace;A technológia tehát megvan, de önmagában ez még kevés;A Makerspace igazi erejét és újdonságát az alkalmazott módszer adja: találó néven alkotópedagógiának nevezik az itt uralkodó szemléletet. Gyakorlatilag egy egységbe foglaljuk mindazt, amit a diáknak a világ reánk eső részéről tudnia kell. A foglalkozást elindító kerettörténetben nem elvégzendő feladatot, hanem egy témát és a hozzá kapcsolódó célt jelöljük meg, a kettő közti út megtételét pedig minden lehetséges eszközzel segítjük, folyamatos támogatást adva a felmerülő kérdések megválaszolásához. A diákok így nem tanulnak és dolgoznak ezekben a projektekben, hanem kutatnak, kísérleteznek, ötletelnek, tanácskoznak, döntenek és a saját elképzeléseiket valósítják meg.  ;Pályaorientációs cél;Az általános iskolás, leendő kandós diákok számára pár órás, egyértelműen pályaorientációs célú foglalkozásokat tartunk, melynek során beleláthatnak az általunk oktatott szakmákba, szakmai, de mégis játékos feladatokon keresztül több különféle szakterület alapvető eszközeivel ismerkednek meg, ezzel segítve a későbbi pályaválasztásukat.;Pálya szocializáció;A Kandóban tanuló diákok számára szervezünk szakma szocializációs projektnapokat, ahol a szakmák kapcsolódási pontjaira és a már tanult szakmájuk kevésbé hangsúlyos, ám annál érdekesebb részterületeire tereljük őket, egyfajta kedvcsinálóként a további tanulmányokhoz. Szintén cél, hogy közvetlen támogatást nyújtsunk a szakmai oktatáshoz, kreatív feladatokkal kiegészítve, elmélyítve a már megszerzett tudásukat.;Makerspace a Kandóban;Nincs két egyforma foglalkozás, nem készül két egyforma munkadarab, de mindenki néhány ismerettel és élménnyel gazdagodva léphet ki a műhely ajtaján, ahol a Kandó eltelt 50 évének iparos hagyományaival és a jelenkor digitális technikáinak legjavával felvértezve indulhat neki – egy következő 50 évnek.;https://youtu.be/uNP9ywkqRnI;1
SE;SHELL ECO-marathon;Energiatakarékosság;A Shell Eco-Marathon a világ egyik vezető energiahatékonysági programja középiskolai és egyetemi diákok számára. A program során évente egyszer Ázsiában, Amerikában és Európában megrendeznek egy-egy versenyt, amelyen a csapatok a saját maguk által épített autóval állnak rajthoz. A cél az, hogy minél kevesebb energia felhasználásával, minél nagyobb távolságot tegyenek meg. A Kandó Electric eddigi csúcsteljesítménye az európai versenyen 433 km/kWh. Ez Sopron - Miskolc útvonalon kb. 40 Ft üzemanyag költséget jelent. ;A verseny;A verseny szervezése, lebonyolítása, biztonságtechnikája szigorú szabályok alapján történik, hasonló, mint a nagy autóversenyeké. Az 2019-es versenyre is 24 országból több mint 140 csapat érkezett Londonba. Ezen a versenyen a kategóriánkban induló 41 csapat közül a 20. helyen végeztünk. Az eredmény azért is nagyszerű, mert csak pár középiskolai csapat előzött meg minket a mezőnyt uraló egyetemi csapatok között. A Kandó a 2014 évi versenyen Konstruktőri különdíjat kapott az autó megépítésének minőségéért, műszaki és biztonsági megoldásaiért.;Team munka - szakmai fejlődés;A csapat tagjainak szakmai fejlődése túlmutat a tananyagon, az autó építése, fejlesztése olyan plusz tudást nyújt a tehetséges diákoknak, melyet a későbbi egyetemi tanulmányaik során is kamatoztatni tudnak. A csapatban lévő diákok nem csak a saját tanult szakmájukat tudják itt gyakorolni, hanem olyan új technikákkal, technológiákkal ismerkednek, ami eddig teljesen távol állt tőlük. ;Új technológiák alkalmazása;A fejlesztés nem áll meg, ha vége a versenynek kezdődik a hibák kijavítása a motorvezérlő elektronika fejlesztése, programozása. Az autóépítési projektben technikus tanulóink működnek együtt (gépgyártás-technológiai, elektronikai, mechatronikai, technikusok, szoftverfejlesztők). Tanulóink a Kandóban szerzett szakmai végzettséggel és a projektben szerzett szakmai tapasztalattal jelentkeznek az egyetemi képzésekre. A tudás mellett felejthetetlen élményeket szereztek a nemzetközi versenyeken.;https://youtu.be/1gtFIUaFqR0;1
